---
title: "Joku anonyymi sotkee sen kuitenkin"
radiant_id: 35
radiant_slug: joku-anonyymi-sotkee-sen-kuitenkin
breadcrumb: "Joku anonyymi sotkee sen kuitenkin"
created_at: 2009-08-16T23:46:43.000Z
updated_at: 2009-08-16T23:47:01.000Z
published_at: 2009-08-17T02:46:43.000Z
tags: ["netti-ilmiö"]
comments:
---
<p>Erään aihealueen keskusteluryhmässä oli taannoin puhetta yleisestä tietouden levittämisestä ja sen keinoista.  Ehdotin <a href="http://www.wikipedia.org/">Wikipedian</a> aihealuetta koskevan artikkelin ylläpitoa yhdeksi hyväksi tavaksi.  Yllätyin nihkeistä kommenteista, joita ehdotus kirvoitti.</p>
<blockquote>
<p>Wikipediaa vaivaa vähän sama kuin (muuatta aihealueen foorumia), nimimerkin takaa kirjoittamisen kulttuuri on vahva, ja kuvitellaan että innokkuus on tärkeämpää kuin asiantuntemus.</p>
</blockquote>
<blockquote>
<p>pitäisin esim. (erästä tunnettua aihealueen sivustoa) huomattavasti laadukkaampina, koska ne puhuvat yhdellä äänellä, ja niiden luotettavuuden takana seisoo tunnettu nimi. Tämä ei toteudu, eikä voi toteutua Wikipediassa.</p>
</blockquote>
<p>Kaikki eivät vieläkään ole hoksanneet, että Wikipedia on wiki, ei (tunnetun kirjoittajan) toimitettu julkaisu.<br />
Wikissä kuuluu asiaan, että sisältö muuttuu koko ajan ja on lukemattomien eri tavoin motivoituneiden sohlottajien kaahotuksen tulos.  Anonyymien sohellus ei ole lieveilmiö, vaan lähtökohta.</p>
<p>Ihmiset itse valitsevat itse mitä milloinkin tietolähteinään käyttävät.  Ei aivan vähäinen määrä käyttää aktiivisesti Wikipediaa. Täysin riippumatta siitä mitä mieltä kukakin on Wikipediasta noin yleensä, tietoisuuden leviämistä jostain aihealueelta auttaa jos aihealueen Wikipedia-artikkeli on kattava ja laadukas.</p>