---
title: "Ysisatasia tunnelmia"
radiant_id: 46
radiant_slug: ysisatasia-tunnelmia
breadcrumb: "Ysisatasia tunnelmia"
created_at: 2010-01-04T12:33:37.000Z
updated_at: 2010-01-04T12:34:37.000Z
published_at: 2010-01-04T14:33:38.000Z
tags: ["vempaimet","säätö"]
comments:
-
  author: Tero Tilus
  content: "Päivitys: <a href=\"http://wiki.maemo.org/Fremantle_Bluetooth_Keyboard_Layout\">Nyt toimivat sekä iGo, että SU8W</a>"
  filter_id: Textile
  content_html: "<p>Päivitys: <a href=\"http://wiki.maemo.org/Fremantle_Bluetooth_Keyboard_Layout\">Nyt toimivat sekä iGo, että SU8W</a></p>"
  created_at: 2010-06-16T11:42:04.000Z
---
<p><a href="http://en.wikipedia.org/wiki/Psion_Series_5">Psion 5mx</a> opetti minut todella pitämään taskutietokoneista.  Niistä ajoista lähtien olen kuskannut lähes kaikkialle mukanani kahta laitatta.  Nyt on aika yrittää josko sitä pärjäisi yhdelläkin.  Siirsin eilen <span class="caps">SIM</span>-kortin vanhasta <a href="http://europe.nokia.com/find-products/devices/nokia-e65"><span class="caps">E65</span>:stä</a> uuteen <a href="http://europe.nokia.com/find-products/devices/nokia-n900"><span class="caps">N900</span>:aan</a>.</p>
<p>Tietojen siirto onnistui mukavasti suoraan vanhasta luurista bluetooth-yhteydellä, mutta syystä tai toisesta tekstiviestejä tällä konstilla, <a href="http://talk.maemo.org/showthread.php?t=37354&amp;page=2">eikä ilman kunnon säätöä oikein muutoinkaan</a>, <span class="caps">N900</span>:aan saa tuotua.</p>
<p>Rautaa on saatu rajalle kiitettävästi.  Laitteena <span class="caps">N900</span> on ihastuttava, näyttö, kamera, yhteydet, liitännät, kaikki.  Softapuolesta onkin sitten enemmän tarinoita kerrottavana kuin pelkkä tekstiviestien siirtymättömyys.  Nokia on <span class="caps">N900</span>:n käyttöjärjestelmänä palvelevan <a href="http://maemo.org/">Maemon</a> vitosversion kanssa selvästi vielä matkalla.  Paljon on vettä virrannut nelosversion jälkeen ja käyttöliittymä on nyt sujuvampi ja karkimpi.  Aukkoja ja repaleita on kuitenkin paljon.  Multimediaviestit puuttuvat kokonaan, bluetooth <a href="http://en.wikipedia.org/wiki/Bluetooth_profile#Dial-up_Networking_Profile_.28DUN.29"><span class="caps">DUN</span></a> ja <a href="http://en.wikipedia.org/wiki/Bluetooth_profile#Human_Interface_Device_Profile_.28HID.29"><span class="caps">HID</span></a> ovat oletuksena pois päältä ja käyttöliittymä on sieltä täältä epäkonsistentti.  &#8220;Zoom-napit&#8221; tekevät vähän milloin mitäkin, kaikki listat eivät toimi samoin, selaimen fiksu osoitussysteemi ei ole käytössä muualla, jne. Itselleni suurin pettymys oli se, etteivät bluetooth-näppikseni, <a href="http://www.amazon.com/gp/product/B0002OKCXE?ie=UTF8&amp;tag=pla3ps3mod-20&amp;linkCode=as2&amp;camp=1789&amp;creative=9325&amp;creativeASIN=B0002OKCXE">iGo Stowaway</a> ja Nokian <a href="http://europe.nokia.com/find-products/accessories/all-accessories/home-and-office/wireless-keyboards/nokia-wireless-keyboard-su-8w">SU-8W</a>, kumpikaan toimi (siis senkään jälkeen kun BT <span class="caps">HID</span> on päällä).  <a href="https://bugs.maemo.org/show_bug.cgi?id=6685">Ongelmat ja korjaus ovat onneksi jo tiedossa</a>.  Toinen oikeasti ärsyttävä juttu on puutteellinen synkronointituki.  Toisten luurien ja MS Exchangen kanssa vehje osaa jutella, muttei SyncML-palvelimien kanssa.</p>
<p>Sitä arvostan kovasti, ettei laitetta ole mitenkään lukittu omien softien asentamista vastaan.</p>
<p>Kosketusnäyttö pelaa parhaiten kun sitä käyttää kuten stylus-laitetta ikään jo Psioneista tutulla tekniikalla, eli ei töki näyttöä sormenpäällä, vaan sormen syrjällä.  Tavallaan <a href="http://www.apple.com/fi/iphone/">kynnen kulmalla&#8221;.  Molemmat etusormet ovat luontevasti tässä asennossa liukukannen alta paljastuvalla näppäimistöllä kirjoittaessa.  Jos tätä laitetta yrittää käyttää sormenpäällä tökkimällä kuten &#8220;iPhonea</a>, niin itku pääsee.  Onneksi on tullut liki 10 vuotta harjoiteltua :-) ensin Psioneilla ja sitten <a href="http://europe.nokia.com/find-products/devices/nokia-n810"><span class="caps">N810</span>:llä</a>.</p>
<p>Sen verran vielä palaan Psionin vitossarjaan, että nykysiltä taskukapistuksilla on, ihme kyllä, edelleen joiltain osin matkaa sen (1997!) antamaan käyttäjäkokemukseen.  Akunkesto jättää vielä paljon toivomisen varaa.  Psion kulki viikkoja kahdella AA-koon NiMH-akulla (silloin 10 vuotta sitten toki kahdella tavallisella patterilla).  Näppäimistöt ovat Psioniin verrattuna&#8230; tai ei niitä oikeastaan voi verrata.  Toki jopa <a href="http://en.wikipedia.org/wiki/Psion_Revo">Psion Revo</a> on kooltaan selvästi numeroa suurempi kuin iPhone tai edes <span class="caps">N900</span>.  Samalle viivalle Psion 5:n kanssa pääsee kuitenkin vasta jotka ovat liki saman kokoisia kuin Psion 5 ja isompia kuin Revo.</p>
<p>Itse olen <span class="caps">N900</span>:aan varsin tyytyväinen, mutta vähemmän nörtin kannattanee odotella kunnes Maemo 6 on ulkona.</p>