---
title: "Takana 42 km 195 m"
radiant_id: 40
radiant_slug: takana-42-km-195-m
breadcrumb: "Takana 42 km 195 m"
created_at: 2009-09-12T20:00:38.000Z
updated_at: 2009-09-12T20:00:38.000Z
published_at: 2009-09-12T23:00:38.000Z
tags: ["liikunta","numeroiden pyörittelyä","saavutukset"]
comments:
-
  author: Antti-Juhani Kaijanaho
  content: "Onneksi olkoon!\r\n\r\nTuolla tulosluettelossa (erityisesti puolikkaan puolella) on yllättävän paljon tuttuja nimiä.\r\n\r\nOn muuten järkyttävän pieni tämä kommenttiloota :)"
  filter_id: Markdown
  content_html: "<p>Onneksi olkoon!</p>\n\n<p>Tuolla tulosluettelossa (erityisesti puolikkaan puolella) on yllättävän paljon tuttuja nimiä.</p>\n\n<p>On muuten järkyttävän pieni tämä kommenttiloota :)</p>"
  created_at: 2009-09-13T16:30:12.000Z
-
  author: Tero Tilus
  content: "Kiitokset onnitteluista.\r\n\r\nps. Omakätisesti särjetty CSS korjattu. Nyt on isompi loota kommenteille. :)"
  filter_id: Textile
  content_html: "<p>Kiitokset onnitteluista.</p>\n<p>ps. Omakätisesti särjetty <span class=\"caps\">CSS</span> korjattu. Nyt on isompi loota kommenteille. :)</p>"
  created_at: 2009-09-13T16:34:29.000Z
---
<p>Elämäni ensimmäinen maraton on nyt takana.  Väsyttää ja lihaksiin sattuu, mutta olen tänä kesänä ollut lenkin jälkeen huonommassakin kunnossa.  Voittajan fiilis, vaikka <a href="http://www.racetimer.eu/welkom/es_result.php?v=%252Fes%252Frace%252Fresultlist%252F265%253Frc_id%253D1770%2526amp%253Blayout%253Dracetimer_eu%2526amp%253Bsub_class%253DM">jäinkin viimeiseksi</a>. :D  Vauhti pysyi tasaisena, tankkaus sujui hyvin, eikä mennyt mikään paikka reissussa rikki.  <a href="http://www.racetimer.eu/welkom/es_result.php?v=%252Fes%252Frace%252Fshow%252F265%253Flayout%253Dracetimer_eu">Loppuaikani oli 5:36:06.</a></p>
<p>Vauhdinjaon onnistumisen näkee hyvin väliajoista.  Tosin näyttää siltä, että sain vain kaksi väliaikaa, kolmas (33,7 km) on jäänyt jostain syystä kirjautumatta kokonaan.</p>
<div class="scroll">
table(numeroita).
|_=. Väliaika|_=. Matka&nbsp;(km)|_=. &Delta;km|_. Kokonaisaika|_. Nettoaika|_. &Delta;kok|_. &Delta;net|_. &Delta;net&nbsp;(h)|_. &Delta;net&nbsp;(min)|_. km/h|_. min/km|
|Väliaika&nbsp;1|5,8|5,8|00:44:20|00:42:56|00:44:20|00:42:56|0,72|42,93|8,11|7,40|
|Väliaika&nbsp;2|21,1|15,3|02:38:56|02:37:32|01:54:36|01:54:36|1,91|114,60|8,01|7,49|
|Maali|42,2|21,1|05:36:06|05:34:42|02:57:10|02:57:10|2,95|177,17|7,14|8,40|
</div>
<ul>
	<li>Matkat ja ajat lähdöstä, &Delta;-matkat ja ajat edelliseltä väliaikapisteeltä</li>
	<li>Keskinopeudet edelliseltä väliaikapisteeltä</li>
	<li>Kokonaisaika on aika lähtölaukauksesta</li>
	<li>Nettoaika on aika lähtöviivan ylityksestä</li>
</ul>
<p>Keskinopeus ei paljoa hyytynyt ja alun osasin ottaa riittävän lunkisti kun 5,8 &#8211; 21,1 km meni olennaisesti samaa vauhtia kuin ensimmäinen 5,8 km.</p>
<p>Teippaukset hoitivat hommansa, eikä hiertymiä tullut.  Muutamaan otteeseen tahtoivat sormet jäähtyä.  Ehkä kyse oli niskan jumimisesta tai sitten huollossa nautitun evään aiheuttamasta &#8220;veri menee mahaan&#8221; -efektistä.  Pahin energiavaje oli yllättäen jo ensimmäisen kierroksen loppupuolella Äijälänsalmen sillan kohdalla.  Kolmannen kierroksen alkupuolella meinasivat pohkeet jumiutua.  Se todennäköisesti johtui siitä, etten saanut tarpeeksi nestettä imeytymään siinä vaiheessa.  Rupesin juomaan huolloissa enemmän ja jumi helpotti.  Lisäjuominen tosin aiheutti sen, että huoltojen jälkeen oli pakko kävellä aika pitkä pätkä ennen kuin nestettä oli häipynyt mahasta sen verran, että pystyi taas juoksemaan.</p>