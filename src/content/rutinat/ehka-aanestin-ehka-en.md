---
title: "Ehkä äänestin, ehkä en"
radiant_id: 27
radiant_slug: ehka-aanestin-ehka-en
breadcrumb: "Ehkä äänestin, ehkä en"
created_at: 2008-10-28 20:03:18
updated_at: 2009-08-16 14:16:17
published_at: 2008-10-28 22:03:18electronic frontier,vaalit,sähköinen äänestys,politiikka
comments:
---
<p><a href="http://www.om.fi/Etusivu/Ajankohtaista/Uutiset/1224166604122">Oikeusministeriön tiedote</a> kertoo, että 2 % kunnallisvaalien sähköisen äänestyksen kokeilussa annetuista äänistä jäi laskematta, koska äänestäjät olivat epähuomiossa unohtaneet painaa toisen kerran OK-painiketta äänestyksen lopuksi.</p>
<p>Miltä tuntuisi mennä koppiin, painaa nappia ja miettiä vaalitulosta katsellessa, että mahtaakohan tuossa olla minun ääneni mukana vai ei?  Sitäkin voisi miettiä, että oliko äänestyspäätteenä käytetty PC etukäteen käpälöity äänestämään oman mielensä mukaan äänestäjän mielipiteestä riippumatta.  Ja illalla nukkumaan mennessä voi pohtia vaikka sitä, että TietoEnatorin kellarissa köllöttävästä sähköisestä uurnasta voi <a href="http://www.vaalit.fi/uploads/6d8qgeom5g.pdf">auditointiraportin mukaan</a> lukea kuka on äänestänyt ketä.  Uurna säilytetään ainakin pari vuotta.</p>
<p>Tuleeko uni silmään?</p>
<p>Armas oikeusministerimme <a href="http://www.iltasanomat.fi/uutiset/kotimaa/uutinen.asp?id=1606342">on &#8216;hirveän hämmästynyt&#8217;</a> siitä, että pilotissa syntyi 232 äänen kasa sylttyä.  Hänellekin alkaa kommenteista päätellen valjeta sähköäänestyksen moninaiset ongelmat</p>
<blockquote>
<p>Olen itsekin testannut järjestelmää moneen kertaan, ja olen suoraan sanottuna vieläkin ihan hirveän hämmästynyt, että semmoinen (virhe) on voinut niin laajasti tulla. Osoittautui, että järjestelmä ei ole ollut se ongelma, vaan sittenkin ihminen</p>
</blockquote>
<p>Nii-in.</p>
<blockquote>
<p>Kantani on ihan auki, voiko sitä käyttää seuraavissa vaaleissa eli eduskuntavaaleissa keväällä 2011. En ole tästä innostunut, Brax myöntää.</p>
</blockquote>
<p>Toivottavasti ministeriön virkamiehet eivät saa pumpattua Tuijaan uutta innostusta.</p>